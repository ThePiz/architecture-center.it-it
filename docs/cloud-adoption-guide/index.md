---
layout: LandingPage
ms.topic: landing-page
ms.openlocfilehash: 48600cc07983b1ec588cc56448c521f524f134e0
ms.sourcegitcommit: e67b751f230792bba917754d67789a20810dc76b
ms.translationtype: HT
ms.contentlocale: it-IT
ms.lasthandoff: 04/06/2018
---
# <a name="cloud-adoption-guide"></a>Guida all'adozione del cloud

Il cloud rappresenta un cambiamento fondamentale nel modo in cui le aziende ottengono e utilizzano le risorse tecnologiche. In passato le aziende si assumevano la proprietà e la responsabilità di tutti i livelli della tecnologia, dall'infrastruttura al software. Il cloud offre attualmente la possibilità di trasformare il modo in cui le aziende utilizzano la tecnologia tramite il provisioning e l'uso delle risorse in base alla necessità.

Benché il cloud offra flessibilità quasi illimitata a livello di opzioni di progettazione, le aziende cercano una metodologia convalidata e coerente per l'adozione delle tecnologie cloud. Ogni azienda ha obiettivi e tempistiche diverse per l'adozione del cloud, quindi un approccio unico per tutte le aziende è quasi impossibile.

Il processo di adozione delle tecnologie cloud non è lineare, in particolare per aziende di grandi dimensioni con molti team diversi. È possibile che alcuni team siano responsabili di un set di grandi dimensioni di carichi di lavoro esistenti e che debbano modernizzarli aggiungendo tecnologie cloud o eseguendone la migrazione completa. Altri team possono innovare creando una distribuzione completamente nuova sul cloud. È tuttavia possibile che altri team non siano pronti per adottare le tecnologie cloud in produzione, ma siano interessati a ottenere informazioni e sperimentare con il cloud.

Ogni team specifico richiede approcci diversi per l'adozione del cloud, ma le competenze di base necessarie per avviare il processo sono comuni per tutti gli approcci. Questa guida presenta quindi l'adozione del cloud da parte delle aziende dal punto di vista dell'idoneità dell'organizzazione. Queste sono le fasi dell'idoneità dell'organizzazione:

1. **Adopter di Azure di base:** per aziende con scarsa esperienza con Azure. Alla fine di questa fase un'azienda è in grado di distribuire un sito Web di Azure o una rete virtuale e una macchina virtuale IaaS (Infrastructure as a Service) di base.  
2. **Adopter di Azure intermedi:** per aziende con un'esperienza di base in Azure. Alla fine di questa fase un'azienda è in grado di tenere traccia di costi e utilizzo in più business unit, connettendo una rete locale a una rete virtuale di Azure, distribuendo carichi di lavoro a più livelli in un'area singola ed estendendo il limite di sicurezza in modo da includere Azure.
3. **Adopter di Azure avanzati:** per aziende con un'esperienza intermedia in Azure. Alla fine di questa fase un'azienda è in grado di gestire più ambienti DevOps, implementando scenari di rete ibridi complessi per una maggiore sicurezza e ottenendo carichi di lavoro a disponibilità elevata in più aree in tutto il mondo. 
4. **Modernizzazione delle applicazioni locali:** per aziende con esperienza da intermedia ad avanzata in Azure che vogliono integrare le tecnologie di Azure con carichi di lavoro locali. Alla fine di questa fase un'azienda è in grado di enumerare e classificare in ordine di priorità in base allo stack i carichi di lavoro locali per la migrazione, di eseguire la migrazione e di integrare i carichi di lavoro sottoposti a migrazione nei processi di gestione e di monitoraggio IT locali.
5. **Ottimizzazione delle applicazioni sottoposte a migrazione per il cloud:** per aziende impegnate nella fase di modernizzazione che vogliono usare in modo efficiente le risorse cloud. Alla fine di questa fase un'azienda è in grado di valutare l'utilizzo di Azure per identificare le risorse non usate o sottoutilizzate, ridimensionare i carichi di lavoro e pianificare i carichi di lavoro con la prenotazione di istanze.
6. **Innovazione sul cloud:** per aziende con esperienza da intermedia ad avanzata in Azure che vogliono sviluppare applicazioni cloud native completamente nuove. Alla fine di questa fase un'azienda è in grado di sviluppare e distribuire carichi di lavoro resilienti e a disponibilità elevata che usano servizi cloud nativi, microservizi e altri servizi innovativi di Azure.

## <a name="how-to-use-the-azure-cloud-adoption-guide"></a>Come usare la guida all'adozione del cloud di Azure

La guida all'adozione del cloud di Azure è organizzata in una serie di fasi. Ogni fase include un elenco di articoli. Gli articoli rientrano in una delle tre categorie, ovvero articoli che **spiegano** il funzionamento di un elemento, articoli che illustrano la **procedura** per eseguire un'attività specifica o articoli che forniscono **indicazioni** utili per prendere decisioni ottimali a livello di tecnologia e progettazione. 

Gli articoli esplicativi forniscono competenze di base utili per capire come eseguire un'attività specifica. Alcuni articoli includono un breve video esplicativo. È possibile guardare il video invece di leggere gli articoli. I documenti procedurali inclusi nell'elenco di articoli illustrano le procedure da eseguire per completare l'attività prima di continuare. Gli articoli relativi alle indicazioni forniscono consigli sulle procedure consigliate per l'attività. 

Gli articoli sono elencati in ordine progressivo. Se si ha già familiarità con l'argomento dell'articolo, è possibile passare all'articolo successivo nell'elenco. 

## <a name="audience"></a>Audience

I destinatari per la guida all'adozione del cloud di Azure includono amministratori di aziende, reparto finanziario, reparto operativo IT, reparto di sicurezza e conformità IT, proprietari dello sviluppo di carichi di lavoro e proprietari delle operazioni dei carichi di lavoro.

## <a name="next-steps"></a>Passaggi successivi

* Se non si ha esperienza in Azure, iniziare con la sezione relativa all'[adozione di base di Azure](adoption-intro/overview.md) di questa guida.
