---
title: 'CAF: Allineare i modelli di costo con il digital estate'
titleSuffix: Microsoft Cloud Adoption Framework for Azure
ms.service: architecture-center
ms.subservice: enterprise-cloud-adoption
ms.custom: governance
description: Allineare i modelli di costo con il digital estate per prevedere i costi del cloud.
author: BrianBlanchard
ms.date: 12/10/2018
ms.topic: guide
ms.openlocfilehash: b37d833106ad487faadab7c4b7ae397fa237d3d3
ms.sourcegitcommit: 273e690c0cfabbc3822089c7d8bc743ef41d2b6e
ms.translationtype: HT
ms.contentlocale: it-IT
ms.lasthandoff: 02/08/2019
ms.locfileid: "55897791"
---
# <a name="align-cost-models-with-the-digital-estate-to-forecast-cloud-costs"></a>Allineare i modelli di costo con il digital estate per prevedere i costi del cloud

Dopo la razionalizzazione di un digital estate, è possibile allinearlo ai modelli di determinazione dei costi equivalenti con il provider di servizi cloud scelto. Discutere i modelli di costo è difficile senza concentrarsi su un provider di servizi cloud specifico. Si suppone Azure come provider di servizi cloud per fornire esempi tangibili nell'articolo.

Gli strumenti per i prezzi di Azure consentono di gestire la spesa per il cloud con trasparenza e precisione, in modo da sfruttare al massimo Azure e altri cloud. Con gli strumenti necessari per monitorare, allocare e ottimizzare i costi del cloud, è possibile accelerare gli investimenti futuri in tutta sicurezza.

- [Azure Migrate](/azure/migrate/migrate-overview). Azure Migrate è probabilmente l'approccio più conveniente per l'allineamento del modello di costo. Questo strumento consente l'[inventario](inventory.md), la [razionalizzazione limitata](rationalize.md) e i calcoli dei costi del digital estate in un unico strumento.

- [Calcolatore del costo totale di proprietà (TCO)](https://azure.com/tco). Con la piattaforma cloud di Azure è possibile ridurre il costo totale di proprietà dell'infrastruttura locale. Il Calcolatore del costo totale di proprietà di Azure permette di stimare il possibile risparmio di costi con la migrazione in Azure dei carichi di lavoro dell'applicazione. È sufficiente fornire una breve descrizione dell'ambiente locale per ottenere un report immediato.

- [Calcolatore prezzi](https://azure.microsoft.com/en-in/pricing/). È possibile ottenere una stima della fattura mensile prevista con il calcolatore dei prezzi. Tramite il portale di fatturazione, si può tenere traccia dell'utilizzo effettivo dell'account e della fatturazione in qualsiasi momento. Configurare avvisi di fatturazione automatici tramite posta elettronica se si desidera ricevere notifiche in caso di superamento di un importo di spesa configurato.

- [Gestione costi di Azure](https://azure.microsoft.com/services/cost-management/). Gestione costi di Azure, concesso in licenza da Cloudyn, affiliata di Microsoft, è una soluzione di gestione dei costi multi-cloud che consente di usare al meglio e di gestire Azure e altre risorse cloud. È possibile raccogliere i dati di fatturazione e utilizzo del cloud tramite le interfacce di programmazione delle applicazioni (API) di Azure, Amazon Web Services e Google Cloud Platform. Con questi dati, si ottiene la visibilità completa sull'utilizzo e sui costi delle risorse in più piattaforme cloud in un'unica visualizzazione centralizzata. È possibile monitorare l'utilizzo del cloud e le tendenze dei costi in modo continuativo; confrontare la spesa effettiva per il cloud con il budget per evitare costi eccessivi; rilevare le anomalie di spesa e le inefficienze di utilizzo; usare i dati storici per migliorare l'accuratezza delle previsioni di utilizzo del cloud e di spesa.
