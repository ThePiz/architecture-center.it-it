---
title: 'CAF: Introduzione alla conformità alle normative'
description: Che cos'è la conformità alle normative
author: BrianBlanchard
ms.date: 2/8/2019
ms.openlocfilehash: 5ff7b591d7cab647a99cee223e6271928e185a2f
ms.sourcegitcommit: 273e690c0cfabbc3822089c7d8bc743ef41d2b6e
ms.translationtype: HT
ms.contentlocale: it-IT
ms.lasthandoff: 02/08/2019
ms.locfileid: "55902044"
---
# <a name="introduction-to-regulatory-compliance"></a>Introduzione alla conformità alle normative

Si tratta di un articolo introduttivo sulla conformità alle normative, di conseguenza non è destinato all'implementazione di una strategia di conformità. Lo scopo è quello di offrire una consapevolezza generale. Informazioni dettagliate sulle [offerte di conformità di Azure](https://aka.ms/allcompliance) sono disponibili in [Microsoft Trust Center]. Inoltre, tutta la documentazione scaricabile è disponibile per i clienti di Azure sottoscrivendo un accordo di riservatezza dal [Service Trust Portal di Microsoft](https://servicetrust.microsoft.com/).

Per conformità alle normative si intende la disciplina e il processo che garantisce il rispetto delle leggi imposte dagli organi direttivi nella loro area geografica o nel settore di riferimento da parte di una società. Per la conformità alle normative IT, gli utenti e/o i processi monitorano i sistemi aziendali allo scopo di rilevare e impedire violazioni dei criteri e delle procedure stabilite dalle leggi e dalle normative in vigore. Si applica a sua volta a un'area molto ampia di processi di monitoraggio e di imposizione. A seconda del settore e dell'area geografica, questi processi possono diventare piuttosto lunghi e complessi.

Per le organizzazioni multinazionali (in particolare per quelle nei settori molto regolamentati, ad esempio servizi sanitari e finanziari), la conformità può risultare molto complessa. Standard e normative abbondano e, naturalmente, cambiano frequentemente, rendendo difficile per le aziende tenere il passo con l'elaborazione delle leggi internazionali sul trattamento dei dati elettronici.

Come con i controlli di sicurezza, le organizzazioni devono comprendere la separazione delle responsabilità relative alla conformità alle normative nel cloud. I provider di servizi cloud si impegnano a garantire la conformità di servizi e piattaforme. Tuttavia, le organizzazioni devono assicurare che le proprie applicazioni e quelle offerte da terze parti siano conformi. Analogamente, le applicazioni in settori regolamentati che usano servizi cloud potrebbero richiedere una certificazione del provider di servizi cloud.

Nelle descrizioni seguenti si riporta la conformità alle normative in vari settori e aree geografiche:

## <a name="hipaa"></a>HIPAA

Un'applicazione di servizi sanitari che elabora informazioni sanitarie protette (PHI) è soggetta sia alla normativa sulla privacy sia al regolamento di sicurezza inclusi all'interno dell'Health Information Portability and Accountability Act (HIPAA). Come minimo, HIPAA potrebbe probabilmente richiedere che un'azienda di servizi sanitari riceva garanzie scritte dal provider di servizi cloud sulla tutela delle informazioni sanitarie protette, ricevute o create.

## <a name="pci"></a>PCI

Payment Card Industry Data Security Standard (PCI DSS) è uno standard di sicurezza delle informazioni proprietarie per le organizzazioni che gestiscono carte di credito dei principali circuiti, tra cui Visa, MasterCard, American Express, Discover e JCB. Lo standard PCI è obbligatorio per i marchi di carte di credito ed è stato istituito dal Payment Card Industry Security Standards Council. Lo standard è stato creato per aumentare i controlli sui dati dei titolari di carte di credito per ridurre il rischio di frodi. La convalida della conformità viene eseguita una volta all'anno da un Qualified Security Assessor (QSA) esterno o da un Internal Security Assessor (ISA) dell'azienda, che crea un rapporto di conformità (ROC) per le organizzazioni che gestiscono volumi elevati di transazioni o sottopone un questionario di autovalutazione (SAQ) alle aziende.

## <a name="pii"></a>PII

Le informazioni personali (PII) sono tutti quegli elementi che possono essere usati per identificare consumatori, dipendenti, partner o qualsiasi altro ente esistente con valore legale. Molte leggi emergenti, in particolare quelle relative alla privacy e alle informazioni personali dei singoli, richiedono che le aziende stesse siano conformi e producano rapporti sulla conformità e su eventuali violazioni della sicurezza che potrebbero verificarsi.

## <a name="gdpr"></a>GDPR

Uno degli sviluppi più importanti in questo ambito è la recente promulgazione del Regolamento generale sulla protezione dei dati (GDPR) della Commissione europea, progettato per rafforzare la protezione dei dati degli utenti nell'Unione Europea. Il GDPR richiede che i dati sui singoli utenti, ad esempio "un nome, un indirizzo postale, una foto, un indirizzo di posta elettronica, coordinate bancarie, post sui social network, informazioni mediche o un indirizzo IP del computer", siano conservati nei server all'interno dell'Unione Europea e non trasferiti in aree extraeuropee. È inoltre necessario che le aziende informino i singoli utenti di eventuali violazioni dei dati e che abbiano un responsabile della protezione dei dati. Gli altri paesi hanno già (o stanno sviluppando) normative analoghe.

## <a name="compliant-foundation-in-azure"></a>Conformità in Azure

Per aiutare i clienti a soddisfare i propri obblighi di conformità in settori e mercati regolamentati in tutto il mondo, Azure offre il più ampio portfolio di conformità del settore &mdash; sia in termini di estensione (numero totale di offerte) che di profondità (numero di servizi rivolti ai clienti nell'ambito di valutazione). Le offerte di conformità di Azure sono raggruppate in quattro segmenti: applicabili a livello globale, enti pubblici degli Stati Uniti, specifiche del settore e specifiche dell'area o del paese.

Le offerte di conformità di Azure si basano su vari tipi di garanzie, tra cui certificazioni formali, attestazioni, convalide, autorizzazioni e valutazioni generate da società di revisione indipendenti di terze parti, nonché modifiche contrattuali, autovalutazioni e documenti sussidiari per i clienti prodotti da Microsoft. La descrizione di ogni offerta in questo documento presenta una dichiarazione aggiornata dell'ambito di applicazione che indica quali servizi di Azure rivolti ai clienti rientrino nell'ambito della valutazione e offre collegamenti a risorse scaricabili per facilitare ai clienti l'adempimento dei propri obblighi in termini di conformità.

Informazioni più dettagliate sulle offerte di conformità di Azure sono disponibili su [Microsoft Trust Center](/trustcenter/compliance/complianceofferings). Inoltre, tutta la documentazione scaricabile è disponibile per i clienti di Azure con un accordo di riservatezza dal [Service Trust Portal](https://servicetrust.microsoft.com) nelle sezioni seguenti:

* Report di controllo: include FedRAMP, valutazione GRC, ISO, PCI DSS e sezioni di report SOC
* Risorse di protezione dei dati: include guide per la conformità, domande frequenti, white paper e sezioni di test di penetrazione e valutazioni della sicurezza
