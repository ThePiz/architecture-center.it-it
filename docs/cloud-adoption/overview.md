---
layout: LandingPage
ms.topic: landing-page
author: BrianBlanchard
ms.date: 2/11/2019
ms.openlocfilehash: b67b58348d6a7dffdb63b0cc776a9eea02c2fb36
ms.sourcegitcommit: 273e690c0cfabbc3822089c7d8bc743ef41d2b6e
ms.translationtype: HT
ms.contentlocale: it-IT
ms.lasthandoff: 02/08/2019
ms.locfileid: "55897457"
---
# <a name="microsoft-cloud-adoption-framework-for-azure"></a>Microsoft Cloud Adoption Framework per Azure

Il cloud rappresenta un cambiamento fondamentale nel modo in cui le aziende ottengono e utilizzano le risorse tecnologiche. In passato le aziende si assumevano la proprietà e la responsabilità di tutti i livelli della tecnologia, dall'infrastruttura al software. Il cloud offre attualmente la possibilità di trasformare il modo in cui le aziende utilizzano la tecnologia tramite il provisioning e l'uso delle risorse in base alla necessità. Benché il cloud offra flessibilità quasi illimitata a livello di opzioni di progettazione, le aziende cercano una metodologia convalidata e coerente per l'adozione delle tecnologie cloud. Cloud Adoption Framework offre il framework desiderato per orientare le decisioni fino alla fase di adozione.

L'adozione del cloud, tuttavia, è solo un mezzo, non l'obiettivo finale. Un processo di adozione del cloud realmente efficace inizia ben prima che venga scelto il fornitore della piattaforma cloud. L'adozione del cloud, infatti, inizia quando i responsabili decisionali dei reparti IT e commerciali si rendono conto che il cloud può accelerare il conseguimento di uno specifico obiettivo di trasformazione aziendale. Cloud Adoption Framework consente di allineare le strategie finalizzate ad apportare le modifiche commerciali, culturali e tecniche necessarie per conseguire i risultati aziendali desiderati. Cloud Adoption Framework offre indicazioni tecniche correlate a Microsoft Azure. Supponendo che il cliente non abbia ancora scelto il fornitore della piattaforma cloud, questo framework fornisce indicazioni indipendenti dal cloud per semplificare, ove possibile, le decisioni di livello superiore.

## <a name="product-truths"></a>Dati reali sul prodotto

Cloud Adoption Framework è attualmente disponibile come anteprima pubblica. Il framework raggiungerà la disponibilità generale quando verranno soddisfatti gli obiettivi ambiziosi sopra riportati. In questa versione di anteprima di Cloud Adoption Framework, l'attenzione è rivolta soprattutto alla [governance del cloud](./governance/journeys/overview.md). Con l'avvicinarsi della data di disponibilità generale, Cloud Adoption Framework verrà aggiornato con maggiore frequenza.

## <a name="audience"></a>Audience

Il contenuto di Cloud Adoption Framework interessa i reparti commerciali, tecnologici e culturali delle imprese. I ruoli interessati includono i responsabili line-of-business, i decision maker aziendali, i responsabili IT, gli amministratori aziendali e i responsabili dei reparti finanziario, delle operazioni IT, di sicurezza e conformità IT e di IT governance, nonché i proprietari dello sviluppo e della gestione dei carichi di lavoro. In ognuna di queste funzioni viene utilizzato un gergo tecnico diverso. Ognuna di essi, inoltre, ha obiettivi e indicatori di prestazioni chiave diversi. Un unico set di contenuti, quindi, non può interagire direttamente con ciascuno di questi destinatari.

È necessario quindi coinvolgere un Cloud Architect che assuma il ruolo di leader e mediatore per semplificare l'interazione tra queste figure professionali. I contenuti di questa raccolta di guide sono stati creati per favorire conversazioni appropriate con i destinatari corretti e giungere così alle decisioni necessarie. La trasformazione aziendale consentita dal cloud dipende dalla capacità del Cloud Architect di aiutare i reparti tecnici e commerciali a prendere decisioni appropriate.

Specializzazioni del Cloud Architect: ogni sezione di Cloud Adoption Framework rappresenta una diversa variante o specializzazione del ruolo del Cloud Architect. Queste sezioni presentano anche la possibilità di condividere il carico del Cloud Architect tra un team di Cloud Architect. Esempio di specializzazione: la sezione Governance di Cloud Adoption Framework è rivolta ai Cloud Architect che vogliono ridurre i rischi tecnici. Molti provider di servizi cloud si riferiscono a questi esperti con l'appellativo di Cloud Clustodian. In questo caso si preferisce chiamarli Cloud Guardian o collettivamente "team di governance del cloud".

## <a name="how-to-use-the-microsoft-cloud-adoption-framework-for-azure"></a>Come usare Microsoft Cloud Adoption Framework per Azure

Se l'azienda non ha mai usato Azure, iniziare con una [panoramica](./getting-started/overview.md) nella sezione *introduttiva*. Questo documento include indicazioni per la trasformazione digitale dell'organizzazione e illustra in modo dettagliato ogni passaggio del processo.

Se l'azienda ha già usato Azure e cerca linee guida e procedure consigliate più approfondite per aree specifiche, fare riferimento alle sezioni relative alla [governance](./governance/overview.md) e alle [guide decisionali](./decision-guides/overview.md). Le sezioni aggiuntive verranno rese disponibili con l'avvicinarsi della data di disponibilità generale.

> [!div class="nextstepaction"]
> [esercitazione introduttiva](./getting-started/overview.md)